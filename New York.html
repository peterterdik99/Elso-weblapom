<!doctype html>
<html lang="hu">
<head>
<meta charset="utf8">
<title>New York városa</title>
</head>
<body>
<h1>New York városa</h1>

<h2>Általános tudnivalók</h2>

<p>New York az Amerikai Egyesült Államok New York államában fekvő város. 
Az ország legnépesebb, Amerika szuperkontinens harmadik legnépesebb települése, központja a New York-i agglomerációnak, amely a szuperkontinens legnagyobb várostömörülése, a világon pedig a nyolcadik. 
A Föld egyik vezető világvárosa, az Egyesült Államok első számú üzleti, kereskedelmi, egészségügyi, oktatási központja, egyik első számú kutatási-fejlesztési, technológiai, média- és szórakoztatóipari csomópontja, turizmusának elsődleges célpontja. 
Itt található az ENSZ és több, világszinten is jelentős multinacionális vállalat székhelye, valamint a világ egyik legnagyobb tőzsdéje, ezért a Föld legjelentősebb gazdasági-politikai centrumai közé tartozik.</p>
<hr/>

<h2>Elhelyezkedése, rövid története</h2>

<p>Több félszigeten és szigeten, illetve részben a szárazföldön fekszik az Atlanti-óceán nyugati partján, a Hudson folyó torkolatában; szárazföldi területe 789 km², lakossága az agglomeráció nélkül csaknem 8,4 millió fő. 
1624-ben alapították holland telepesek Új-Amszterdam néven, majd 1664-ben angol fennhatóság alá került. 
Ezután kapta a New York (Új-York) nevet II. Jakab angol király tiszteletére, aki ekkor még York hercege volt. Rövid ideig, 1785 és 1790 között a frissen alakult Egyesült Államok fővárosa. Az ország legnagyobb városa 1790-től. 
Öt nagy városrésze van: 
<ol>
<li>Bronx</li> 
<li>Brooklyn</li>
<li>Manhattan</li>
<li>Queens</li>
<li>Staten Island</li>
</p>

<img src="Times Square.jpg" alt="Times Square" style="width:720px;height:480px;"/>
<hr/>

<h2>Fekvése</h2>

<p>New York az Amerikai Egyesült Államok atlanti partvidékének északi részén helyezkedik el. 
Három nagyobb – Manhattan, Staten Island és Long Island (Brooklyn és Queens kerületek) – és számos kisebb szigeten, ill. a szárazföldön (Bronx) helyezkedik el. 
Területe 1214,4 km², ebből 785,6 km² szárazföld és 428,8 km² víz (35,31%).</p>

<img src="NYC Műhold.jpg" alt="NYC Műholdon" style="width:720px;height:480px;"/>
<hr/>

<h2>Éghajlat</h2>

<p>Az USA ezen részén óceáni éghajlat uralkodik, amelyben – partvidéki terület lévén – nincsenek komolyabb hőmérséklet-ingadozások, ugyanakkor az időjárás meglehetősen kiszámíthatatlan. 
A legkellemesebb évszak az ősz. A telek általában hidegek, sokszor nagyobb havazásokkal, melyek megbénítják a várost – de előfordul már-már hűvös, hó nélküli tél is. 
Átlagosan a leghidegebb hónap a január, 0,1 °C-os átlaghőmérséklettel. 
A tavasz enyhe, késő márciusban 10-15, kora júniusban 25-30 °C a jellemző (egy-egy késői hóvihar azonban még áprilisban is elérheti a várost), míg nyáron nem ritka a 32-38 °C közötti érték sem, bár ennél jóval alacsonyabb is lehet a hőmérséklet. 
Évente legalább 234 napon van valamennyi napsütés, és átlagban az év 58%-a mondható naposnak.</p>
<hr/>

<h2>Demográfia</h2>

<p>Az USA Népszámlálási Hivatalának (United States Census Bureau) adatai szerint 2000-ben New York lakossága 8 008 278 fő volt (az itt élő családok száma 1 852 233; egy család tagjainak átlagos száma 3,32). 
A népsűrűség 10 194,2 fő/km², egy négyzetkilométerre átlagosan 4074,6 lakás/lakóház jut (a lakóegységek száma 3 200 912). 
A népesség összetétele: 44,67% európai (ebből 0,7% magyar), közel-keleti vagy észak-afrikai; 26,59% afroamerikai, 0,52% indián, 9,83% ázsiai, 0,07% csendes-óceáni, 13,42% egyéb és 4,92% több rasszhoz tartozó. 
A spanyol vagy latin-amerikai származásúak aránya 26,98%. Külföldön született a lakosság 35,9%-a (18,9% Latin-Amerikában, 8,6% Ázsiában, 7% Európában).</p>
<hr/>

<table>
<tr>
<th>Lakosság összetétele</th>
<th>2010</th>
<th>1990</th>
<th>1970</th>
<th>1940</th>
</tr>
<tr>
<td>Fehér</td>
<td>44,0%</td>
<td>52,3%</td>
<td>76,6%</td>
<td>93,6%</td>
</tr>
<tr>
<td>Nem spanyol ajkú fehér</td>
<td>33,3%</td>
<td>43,2%</td>
<td>62,9%</td>
<td>92,0%</td>
</tr>
<tr>
<td>Afroamerikai</td>
<td>25,5%</td>
<td>28,7%</td>
<td>21,1%</td>
<td>6,1%</td>
</tr>
<tr>
<td>Latin-amerikai</td>
<td>28,6%</td>
<td>24,4%</td>
<td>16,2%</td>
<td>1,6%</td>
</tr>
<tr>
<td>Ázsiai</td>
<td>12,7%</td>
<td>7,0%</td>
<td>1,2%</td>
<td>-</td>
</tr>
</table>
<hr/>

</body>

</html>